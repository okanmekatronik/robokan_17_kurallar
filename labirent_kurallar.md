![Title Image](img/labirent/title.png)

Diğer kategorilerde olduğu gibi Labirent Kategorisi’nde de Genel Kurallar geçerlidir.

# Yarışmanın Amacı
Labirent kategorisinde yarışmacılar parkuru tamamlamak için yarışırlar.

# A) Kategori Kuralları

1. Yarışmada robotlar labirentin başlangıç noktasından başlar ve en kısa sürede bitiş noktasına varmaya çalışır.
2. Her robot sırayla yarışacaktır.
3. Yarışmada 1.lik, 2.lik, 3.lük dereceleri vardır.
4. Sırası gelen yarışmacı robotunu robotların bulunduğu bölmeden alıp çalıştıracak ve
zaman kaybetmeden piste bırkacaktır.
5. Robotlar yarışmak için toplam 8 dakika süreye sahiptir, 8 dakika içerisinde istenildiği
sayıda tur denemesi yapılabilir, bitiş noktasına varılmadan yeni bir tur denemesine geçilemez, tur denemeleri arasında kaybedilen süre 8 dakikanın içerisindedir, ekstra zaman verilmeyecektir.
6. Tur bitmeden süre biterse o tur geçersiz sayılır.
7. Robotların turlar arasında başlangıç noktasına dönmesi beklenmemektedir.
8. Hiçbir robot verilen süre içerisinde yarışmayı tamamlayamazsa, sıralama hakemler
tarafından belirlenecektir, bu durumda başarı kriterleri hakemlerin kararına bağlıdır ve hakemler labirenti tamamlamayan robotlara sıralama vermeyebilir, hiçbir kazanan açıklanmayabilir, 3 ten az robota derece verilebilir.
9. Tüm denemeler arasında en iyi süre; yarışmacının süresi kabul edilir.
10. Yarışma esnasında robota müdahale edilmesine izin verilmez, edilmesi diskalifiye
sebebidir.
11. Yarışma esnasında 15 saniye hareketsiz kalan robot diskalifiye edilir.
12. Yarışmada 1.lik ödülü en iyi süreye sahip yarışmacıya, 2.lik ödülü en iyi 2. süreye sahip
yarışmacıya, 3.lük ödülü en iyi 3. süreye sahip yarışmacıya verilir.
13. Hakemler robot ile ilgili sorular sorma, turu durdurma, diskalifiye etme, açıklama isteme
gibi hakları vardır.
14. Tüm yarışmacılar belirtilen kurallara uymak zorundadırlar.
15. Bu kategoride genel yarışma kuralları ayrıca geçerliliğini sürdürmektedir. 16. Okan Mekatronik Kulübü kurallarda değişiklik yapma hakkını saklı tutar.

## B) Robot Kuralları
1. Robotların ölçüleri max. 16x16x16 olmalıdır, ağırlıkta sınırlama yoktur.
2. Robotlar otonom olmalıdır, dışarıdan kontrol edilmeleri yasaktır.
3. Robotların üzerinde alıcı, verici vb. kablosuz iletişim modülleri bulunamaz.
4. Tur aralarında robotun üzerindeki anahtar pozisyonları değiştirilebilir, farklı bir
algoritmaya geçilebilir fakat dışarıdan bilgi alınamaz, robot sadece üzerindeki bilgiyi
kullanabilir.
5. Robotlar labirent içerisinde parça bırakamaz, labirent tabanında hareket etmek
zorundadır, labirentin şeklini bozacak hareketlerde bulunamaz (kırma, ezme, çizme,
bükme, yakma, kesme vb.) , labirente işaret bırakamaz.
6. Her robot başlangıç noktasından başlar.
7. Yarışma başlamadan önce tüm katılımcılar robotlarını yarışma görevlilerine güç bağlantısı
kesilmiş bir şekilde teslim edecek, robotlar labirent pistinin yanında robot sahiplerinin görebileceği bir yerde duracak ve kişi veya kişilerin yarışmacı robotlarına erişimine izin verilmeyecektir.
C) Labirent Pist Bilgileri
1. Labirent 300cm x 300cm alanında, duvarları 15cm yüksekliğindedir.
2. Labirent 20cm x 20cm birim karelerden oluşmuştur.
3. Duvar kalınlıklarından kaynaklı 1-2cm tolerans bulnmabilir, robotların hareket
edebileceği alan genişliği 18-19cm dir.
4. Labirent duvarları 1cm kalınlığındadır.
5. Labirent zemini siyah, duvarları beyaz renktedir.
6. Robotun yarışmaya başlayabileceği 18-19cm genişliğinde bir alan olacaktır.
7. Bitiş bölgesinin girişi 18-19cm enindedir.
8. Robotların bıraktığı izler, ışık vb. sebeplerle labirentte çizik, renk solmaları, yansımalar
olabilir.
9. Labirent yarışma başlayana kadar üzeri örtülü şekilde duracak, yarışma başlayana kadar
yarışmacıların görmesine izin verilmeyecektir.

> Okan Üniversitesi Mekatronik Kulübü, herhangi bir gerekçe vermeden gerektiğinde kurallarda değişiklik yapma hakkını saklı tutar.
